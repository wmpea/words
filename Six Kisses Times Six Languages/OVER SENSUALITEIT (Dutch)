Zoals de rivier naar vergetelheid, Lethe,
doelloos en zonder gedachte aan
de woorden die ik heb misplaatst
bij mijn terugkomst, zonder zorgen als een
onbemande hangmat langs de kust;
Wellicht is dit geen terugkomst
maar waar ik altijd al gekropen heb
als een lichaam dat een ziel uit niesde
die droomde van een luidruchtige ontsnapping;
Misschien is dit waar ik vervolgens
het individu met wilde haren kus, 
de prachtige babbelaar over onzinnig toepasselijke dingen
dus dus dus zal ze zeggen
weet waarom ik je Sisyphos noem
omdat je opkomt en ondergaat als de zon
waardig van al mijn zes kussen, en
ja in die momenten is er
spanning, zoals machtige spieren die zich spannen
uit angst
voor iets onmiddelijks,
een of andere Charybdis of Scylla die 
een uitnodigend gebaar van het oog uit karnt,
een blik die enkel kan betekenen
kom en we zullen elkaar ontmoeten als minnaars
op de vlakten der vergetelheid; en
ik hoor haar in mijn geest, het
denkbeeldige preken:
Ik zal de haren op je hoofd tellen
die de dagen van jouw kalender zijn, 
mooie jongen
